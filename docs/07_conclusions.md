# 7. Conclusioni

Al termine del progetto, il gruppo si ritiene soddisfatto in quanto si è risposto in maniera completa ai requisiti prefissati. 

L'adozione della metodologia di sviluppo _simil Scrum_ ha agevolato la realizzazione del progetto. In particolare, gli sprint settimanali hanno consentito di ottenere nel breve termine un prototipo che potesse essere revisionato dall'utente committente.

In aggiunta, la pianificazione degli sprint ha consentito ai membri del gruppo di individuare lavori che potessero essere conclusi entro la scadenza concordata ed, inoltre, lo strumento Trello ha permesso a tutti i componenti di verificare in maniera continuativa la progressione del lavoro svolto.

L'applicazione del _Test Driven Development_ ha portato ad uno sviluppo di un maggior numero di test e ad una maggiore coverage del software prodotto, rispetto alla pratica tradizionale che prevede di scrivere i test dopo l'implementazione.

Infine, l'adozione di tecnologie per la _Continuous Integration_ ha permesso di verificare su diversi sistemi operativi, ogni qual volta venisse apportata una modifica al codice di produzione, che queste non avessero introdotto regressioni nei test.

Riteniamo che la realizzazione di questo progetto ha accresciuto le nostre competenze e la nostra professionalità, in quanto:
- ha consentito di lavorare con due nuovi paradigmi, logico e funzionale, e di integrarli, per la prima volta, in un'unica applicazione;
- necessitava di una programmazione complessa ma guidata da un processo di sviluppo più sofisticato rispetto a quelli adottati nel percorso triennale;
- ha migliorato la collaborazione e la coordinazione all'interno del team.