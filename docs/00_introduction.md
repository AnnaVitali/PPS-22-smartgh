# Introduzione

Per il progetto di _Paradigmi di Programmazione e Sviluppo_, si è pensato di realizzare un'applicazione che permetta di simulare la gestione di una serra intelligente, in grado di ricevere aggiornamenti periodici sulle condizioni ambientali e di generare, in automatico, suggerimenti per chi si occupa della sua manutenzione.

Una volta avviata l'applicazione, sarà possibile selezionare la località di ubicazione della serra e le piante da coltivare al suo interno.

La serra è suddivisa in aree ed ognuna di esse è monitorata da quattro sensori, i quali rilevano parametri rilevanti per la vita delle piante al suo interno: luminosità, umidità del terreno, temperatura e umidità dell'aria.

L'utente avrà la possibilità di visualizzare l'aggiornamento delle condizioni metereologiche e di osservare l'evoluzione dello stato delle singole aree della serra.

Nel caso in cui una determinata zona della serra entri in uno stato di allarme, per uno o più parametri di cui sono stati rilevati valori critici, l'utente avrà la possibilità di intraprendere azioni correttive al fine di riportare i valori nei range ottimali.